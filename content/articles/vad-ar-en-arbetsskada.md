---
content_type: article
date: 2006-03-30T02:45:00
title: 'Vad är en arbetsskada?'
original_id: 15788
slug: vad-ar-en-arbetsskada
image: "../images/cici_dsc_0049_940x450-hb1.jpg"
image_caption: 'En arbetsskada är en skada eller en sjukdom som beror på olycksfall eller skadlig inverkan i arbetet.'
author: Mette Lagergren
friskfaktorer: ''
activity: ''
articles_teasers_2: []
article-teasers-list: []

---

En arbetsskada är en personskada eller en sjukdom som beror på olycksfall eller annan skadlig inverkan i arbetet. Vissa smittsamma sjukdomar räknas också som arbetsskador. Begreppet arbetsskada innefattar följande:

### Olycksfall i arbetet

I första hand avses olycksfall som inträffar på den egna arbetsplatsen, men också olyckor som inträffar under tjänsteresa eller utbildning. Även överfall eller hot i samband med arbetet kan räknas som olycksfall i arbetet.

### Färdolycksfall

Med färdolycksfall menas främst de olycksfall som inträffat under den direkta färden till eller från arbetet.

### Arbetssjukdom

Med arbetssjukdom menas försämrad hälsa som orsakats av arbetet, till exempel av tungt eller ensidigt arbete, farliga ämnen, psykiskt påfrestande arbetsförhållanden, vibrationer och buller.

### Smittsamma sjukdomar

Exempel på detta kan vara en smitta i samband med laboratoriearbete eller omhändertagande av smittbärande personer.

Källa: AFA Försäkring.

