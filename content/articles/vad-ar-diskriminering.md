---
content_type: article
date: 2012-06-01T09:05:00
title: 'Vad är diskriminering?'
original_id: 15746
slug: vad-ar-diskriminering
image: "../images/cici-dsc5830-diskr-940x450-hb1.jpg"
image_caption: 'Om diskrimineringen sker på grund av kön, etniskt ursprung, sexuell läggning, trosuppfattning, ålder eller funktionshinder är den olaglig. '
author: Jens Liljestrand/Mette Lagergren
friskfaktorer: ''
activity: ''
articles_teasers_2: []
article-teasers-list: []

---

Diskriminering kan enklast definieras som “olika behandling av lika fall”. Om en person blir sämre behandlad än någon annan i en liknande situation, exempelvis när han eller hon söker arbete eller bostad, är det diskriminering.

Om diskrimineringen sker på grund av kön, etniskt ursprung, sexuell läggning, trosuppfattning, ålder eller funktionshinder är den olaglig. Exempel på olaglig diskriminering är att:

*   Inte ge en kvinna samma löneförhöjning som en man med samma meriter och samma arbetsuppgifter har fått, eftersom man räknar med att hon i framtiden kommer bli gravid och vara mammaledig.
*   Kritisera en homosexuell man för att han kysst sin pojkvän i fikarummet trots att man accepterar att heterosexuella kvinnliga anställda gör samma sak.
*   Inte anställa en rullstolsbunden person med motiveringen att tjänsten kräver körkort, trots att jobbet i själva verket kräver väldigt lite bilkörning.
*   Säga “svartskalle” bakom ryggen på en mörkhyad person, berätta rasistiska skämt eller spela musik med rasistiska inslag.

Om diskriminering kan bevisas kan arbetsgivaren dömas till att betala skadestånd till den diskriminerade.

Källa: [DO](http://www.do.se/ "DO").

