---
content_type: article
title: Utveckla din arbetsmiljö på Suntarbetslivs inspirationsmöte
original_id: 15681
slug: utveckla-din-arbetsmiljo-pa-suntarbetslivs-inspirationsmote

---

– Jag känner mig fylld av inspiration och energi! sa en deltagare efter ett av Suntarbetslivs tidigare inspirationsmöten. I november genomförs två nya möten, i Göteborg och Västerås.

En härligt välfylld och kostnadsfri buffét av verktyg för en bättre arbetsmiljö. Specialkomponerad för dig med ansvar för frågan i kommun- och landstingssektorn. 

Här dukar vi upp med seminarier och workshops, konkreta och arbetsplatsnära verktyg som fungerar – den 11 november i Västerås och den 26 november i Göteborg.

Deltagarna delar med sig till varandra av sina erfarenheter, utbyter kunskap och bra idéer med andra.

– Det var en väldigt bra dag, berättar Elisabet Molander om det inspirationsmöte som hon deltog i förra året. Hon jobbar som regionalt huvudskyddsombud på Lärarförbundet och är verksam i Botkyrka. Elisabet Molander fortsätter:

– Jag har fått med mig flera konkreta idéer att använda på arbetsplatser i min kommun. Det var väldigt inspirerande att träffa människor från hela Sverige, och ta del av alla goda exempel på hur man kan jobba med arbetsmiljö. Det blev så tydligt att vi har mycket att lära av varandra över gränserna för olika verksamheter.

En stor behållning för henne var presentationen av Suntarbetslivs verktyg Bättre beredd än rädd.

Här kan du läsa mer om, beställa eller ladda ner [Suntarbetslivs verktyg](https://www.suntarbetsliv.se/verktyg/) för konkret stöd i arbetsmiljöarbetet inom kommun- och landstingssektorn samt Pactabolag.

_Datum för anmälan till inspirationsmötena har nu gått ut._

### Suntarbetsliv ger verktyg för bättre arbetsmiljö

_Suntarbetsliv arbetar för att ge dig som chef och skyddsombud inom kommun- och landstingssektorn möjlighet att skapa hållbara arbetsvillkor och god hälsa i arbetslivet, så att din verksamhet blir en attraktiv och effektiv arbetsplats._

_Det gör vi genom att samla in kunskaper om förebyggande, hälsofrämjande och rehabiliterande insatser mot arbetsskador och att göra denna kunskap tillgänglig för alla inom kommun- och landstingssektorn samt Pactabolag._

