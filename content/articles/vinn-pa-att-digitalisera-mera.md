---
content_type: article
title: Vinn på att digitalisera mera
original_id: 15822
slug: vinn-pa-att-digitalisera-mera

---

Handlägg enklare, säkrare och snabbare – för allas skull. Hämta inspiration från AFA Försäkrings kampanj Digitalast i Sverige.

Ett ärende som kan handläggas snabbt, enkelt och effektivt – det tjänar alla på. Kundwebben på AFA Försäkring är till för att förenkla – både för handläggare och för anställda som har drabbats av arbetsskada eller långvarig sjukskrivning.

Snabbare besked och möjlighet att följa ärendet steg för steg på webben; det underlättar för alla inblandade.

2014 års vinnare av titeln Digitalast i Sverige toppas på kommunsidan av Surahammar, som handlägger hela 96 procent av sina försäkringsärenden via webben.

Region Gävleborg tar hem titeln bland Sveriges landsting med 79,02 procents digital handläggning, tätt följd av Norrbottens län på 79 procent blankt.

– Fler handläggare borde utnyttja de digitala tjänsterna som AFA Försäkring har, säger Elisabeth Stålhammar, försäkringsinformatör på Region Gävleborg.

Hon fortsätter:  
Det blir mycket enklare för de anställda att snabbt få sin ersättning. Och det underlättar för oss som hanterar försäkringarna.

Karin Silfver, personalsekreterare på Surahammars kommun konstaterar:  
– När vi väl bestämt oss håller vi oss till digital anmälan. Det är säkrare för våra anställda och går fortare för oss.

### Kommunerna som mest använder sig av digital handläggning när det gäller försäkringsärenden:

1\. SURAHAMMAR – 96 procent

2\. BOXHOLM – 92 procent

3\. MÖRBYLÅNGA – 92  procent

4\. BJUV – 92  procent

5\. VARA – 91 procent

6\. PERSTORP – 91 procent

7\. RAGUNDA – 90 procent

8\. MÖLNDAL – 88 procent

9\. HABO – 88 procent

10\. SÄFFLE – 88 procent

### Och landstingen:

1\. GÄVLEBORG – 79,02 procent

2\. NORRBOTTEN – 79 procent

3\. JÄMTLAND – 78 procent

4\. VÄSTERBOTTEN – 77 procent

5\. VÄRMLAND – 76 procent

6\. VÄSTRA GÖTALAND – 75 procent

7\. SKÅNE – 71 procent

8\. ÖSTERGÖTLAND – 69 procent

9\. JÖNKÖPING – 68 procent

10\. SÖDERMANLAND – 66 procent

